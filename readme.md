# Hayatta Kalma - Kaçış Oyunu

## Proje Tanımı
Bu proje, oyuncunun bir evde kilitli kaldığı ve akıllı bir robot tehdidinden kaçarak çeşitli görevleri tamamlamaya çalıştığı, tek oyunculu ve iki boyutlu bir video oyununun geliştirilmesini kapsamaktadır.
Oyun; bulmaca çözme, zamanla yarışma ve gerilim temalarını bir araya getirerek, oyuncuya stratejik ve heyecan dolu bir deneyim sunmaktadır.


## Dokümanın Amacı
Bu doküman, proje geliştirme sürecindeki raporların tanıtımını ve proje ekibinin değerlendirmesini içermektedir.


## Raporlar
1. Proje Başlatma Belgesi
   Bu belge; projenin tanımını, amaç ve hedeflerini, anahtar paydaşlarını, kapsamını, proje ekibi ve rol dağılımını, temel gereksinimlerini, olası risklerini ve
   önemli kilometre taşlarını içeren bilgilerle projenin resmi olarak başlatılmasını sağlar.

2. Paydaş Analiz Raporu
   Bu rapor, projede yer alan (etkileyen) ve projeden etkilenen paydaşların belirlenmesini ve analiz edilmesini amaçlar.
   Paydaşların rolleri, beklentileri ve proje üzerindeki etkileri değerlendirilerek; proje sürecinde etkili iletişim ve işbirliği stratejileri geliştirilmesine katkı sağlanır.

3. Gereksinim Analiz Raporu
   Bu rapor, projenin arayüz, işlevsel ve işlevsel olmayan gereksinimlerini ortaya çıkarmayı hedefler. Sistemin çalışması şeklini ve kullanıcı ihtiyaçlarını
   netleştirerek projenin başarılı bir şekilde yürütülmesine katkı verir.

4. Entegrasyon Raporu
   Bu rapor, proje bileşenlerinin uyumlu ve sorunsuz bir şekilde bir araya getirilmesi sürecini, süreç içerisindeki araç ve yöntemleri ve süreci başarıya
   götürecek ölçütleri açıklar.

5. Kapsam Raporu
   Bu rapor, projenin sınırlarını ve içerdiği iş paketlerini tanımlar. Projenin kapsadığı ve kapsamadığı faaliyetleri belirler ve proje sürecindeki
   kullanılan teknolojilere değinir.

6. Zaman Yönetim Raporu
   Bu rapor, projenin her aşamasına ait zaman planlamasını detaylı biçimde sunarken; Gantt ve PERT çizelgeleriyle süreçlerin görsel ve analitik takibini amaçlar.
   Zaman yönetimi açısından projenin etkin bir şekilde ilerlemesini destekler.

7. Kaynak Plan Raporu
   Bu rapor, projede kullanılan kaynakların planlanması, tahsisi, kullanımı ve izlenmesine yönelik çalışmaları içerir.

8. Maliyet Yönetim Raporu
   Bu rapor, projenin kaynaklarını esas alarak harcama kalemlerine ayırır ve bu kalemler doğrultusunda oluşan mali bütçeyi sunar.

9. Risk Analiz Raporu
   Bu rapor, proje geliştirme sürecinde karşılabilecek genel ve teknik riskleri detaylı bir şekilde içerirken; bu risklerin olası etkilerini ve
   onlara karşı alınabilecek önlemleri sunar.

10. Kalite Raporu
    Bu rapor, projenin kalite hedeflerini belirler, kalite güvencesi, kontrolü ve ölçütü yöntemlerini tanımlar
    ve kalite standartlarına uygunluğunu değerlendirir.

11. İletişim Plan Raporu
    Bu rapor, projedeki paydaşlar arasındaki bilgi akışının gerçekleşme şeklini, kullanılan iletişim araçlarını ve yöntemlerini
    ve sorumlulukların dağıtılışını ifade eder.

12. SWOT Analizi
    Bu rapor, projenin iç-dış çevresini anlamayı sağlayan ve olumlu-olumsuz taraflarını gösteren;
    güçlü ve zayıf yönlerini, karşılaşabileceği fırsatları ve tehditleri sistemli bir şekilde değerlendirir.

13. Proje Kapatma Belgesi
    Bu belge, projenin amaç ve hedeflerin gerçekleşme durumunu, proje ekibinin rol dağılımına göre gerçekleştirdiklerini, temel gereksinimlerin değerlendirilmesini,
    teslim edilen çıktılarını ve çıkarılan dersleri ve önemli noktaları içeren bilgilerle projenin resmi olarak kapatılmasını sağlar.


## Proje Ekibi
### Ekip Lideri > Yavuz Selim Çoraklı (Değerlendirme notu: 81)
- Görevi: Proje yöneticisi rolünü üstlenirken buna ek olarak yazılım geliştirmeye de katkıda bulunmuştur.
- Raporları: Proje başlatma belgesi, maliyet yönetim raporu ve proje kapatma belgesini hazırlamıştır.
- Değerlendirme: Proje için yeteri kadar ilgi ve önem gösterse de bazı noktalarda konsantrasyon düşüklüğü yaşamıştır. Yaşanılan konsantrasyon eksikliği, projedeki görev dağılımını
  az da olsa olumsuz yönde etkilemiştir. Bunun sonucunda zaman ve maliyet yönetimi tekrardan yapılmıştır. Ekip yönetimi ve iletişimi açısından ise, küçük aksaklıklar dışında koordinasyonunu ve etkileşimi sağlamıştır.
  Kendisine verilen görevleri genellikle zamanında yerine getirmiştir. Yaşanılan olumsuzluklar, ekip liderliği konusundaki deneyim eksikliğinden dolayı meydana gelmiştir.

### Ekip Üyesi > Esra Türk (Değerlendirme notu: 81)
- Görevi: Yazılım geliştirme tarafında bulunmuştur.
- Raporları: Paydaş analiz raporu, zaman yönetim raporu, kaynak plan raporu, iletişim plan raporunu hazırlamıştır.
- Değerlendirme: Proje hakkındaki bilgisi yüzeysel kaldığından raporları yetiştirmede zorluk yaşamıştır. Fakat sonrasında projeye verdiği ilgi ve önemi arttırarak
  görevlerini zamanında ve sorunsuz bir şekilde gerçekleştirmiştir. Ekip içerisindeki iletişimi konusundan bir sıkıntı yaşamamıştır.

### Ekip Üyesi > İrem Çelebi (Değerlendirme notu: 81)
- Görevi: Projedeki tasarım ve test uzmanlığı kısımlarında yer almıştır.
- Raporları: Gereksinim analiz raporu, risk analiz raporu ve SWOT analizini hazırlamıştır.
- Değerlendirme: Projenin konusunu belirlemede rol oynamıştır. Hazırladığı raporlarda küçük hatalar yapmasına rağmen sonradan bu hataları düzeltmiştir.
  Kendisine verilen diğer görevleri yerine getirmede zorluk yaşamıştır fakat bunun sebebi kendisine verilen görevlerin biraz fazla olmasından kaynaklanmıştır.

### Ekip Üyesi > Nur Kırantepe (Değerlendirme notu: 80)
- Görevi: Projedeki tasarım işleriyle uğraşmıştır.
- Raporları: Entegrasyon raporu, kapsam raporu ve kalite raporunu hazırlamıştır.
- Değerlendirme: Proje konusuna hakim olmasına rağmen ekip içi iletişimde yaşadığı bazı sıkıntılardan dolayı raporlama tarafında eksiklikler yapmıştır fakat sonrasında o kısımları tamamlamıştır.
  Raporlama dışındaki görevleri istenilen şekilde yapmış ve katkıda bulunmuştur.
